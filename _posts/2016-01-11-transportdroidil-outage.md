---
date: 2016-01-11 18:56:00
layout: post
rtl: true
title: תקלה ב-TransportDroidIL
---

<div dir="ltr">This post is written in Hebrew due to the target audience. TL;DR - TransportDroidIL can no longer function.</div>

לצערי, האפליקציה TransportDroidIL הפסיקה לפעול, והסיבה היא כזו שלא מאפשרת תיקון. אני ממליץ בחום על החלופה [Google Maps](https://play.google.com/store/apps/details?id=com.google.android.apps.maps).

### שאלות ותשובות

#### למה האפליקציה הפסיקה לעבוד?

האפליקציה TransportDroidIL פועלת ע"י בקשת נתונים מאתר אגד או משרד אתר התחבורה, תוך שימוש במנגנון ה"שפה חופשית". שני האתרים השתנו בצורות שונות, שלא מאפשרות לאפליקציה לפעול יותר:

* ב[אתר משרד התחבורה](http://bus.gov.il), מנגנון ה"שפה חופשית" כבר לא עובד כלל - קופצת ההודעה `[object Object]`, ומאחורי הקלעים ניתן לראות שהאתר לא מקבל מרכיב ה"שפה החופשית" תשובה.
*  באתר [אגד](http://egged.co.il), מנגנון ה"שפה החופשית" עדיין פועל,והשתנה יחסית מעט, ויכול בהחלט להיות אפשרי לגרום לאפליקציה לעבוד איתו שוב, אבל...

#### רגע רגע, בעצם האפליקציה לא עושה שום דבר ומביאה את כל הנתונים מאתרים קיימים? אז למה כתבת אותה?

נכון! הסיבה שכתבתי את האפליקציה הייתה שהאתרים האלה, בספטמבר 2010, לא היו מותאמים לטלפונים ניידים והשימוש בהם מהנייד היה כאב-ראש מוחלט. למעשה, [אתר משרד התחבורה](http://bus.gov.il) עדיין לא מותאם, ונראה כיום דומה מאוד לאיך שאתר אגד נראה ב-2010. האפליקציה הייתה מיועדת אך ורק לתת ממשק משתמש נוח יותר לאותם האתרים.

למרבה השמחה, אתר [אגד](http://egged.co.il) מותאם כיום בצורה פחות-או-יותר סבירה לטלפונים ניידים. לא מושלם, אבל בהחלט שמיש. אך, חשוב מכל...

#### בתכל'ס יש אפליקציות יותר מוצלחות, כמו Google Maps, אז למה להשתמש באתרים האלה בכלל?

אין יותר סיבה! ב-2010 Google Maps אמנם לא סיפקה מידע תחבורה ציבורית בישראל, אבל כיום המידע קיים שם בצורה מלאה ומקיפה. המידע מגיע לגוגל ישירות מ[אתר מאגרי המידע הממשלתיים](https://data.gov.il/dataset/383), בפורמט GTFS המותאם לכך. זו האפליקציה בה אני משתמש כיום.

המידע המסופק הוא, כמו תמיד, מידע של לוחות זמנים ולא מידע זמן-אמת. כולי תקווה שחברות האוטובוסים יתחילו לפרסם מידע זמן-אמת בפורמט [GTFS-realtime](https://developers.google.com/transit/gtfs-realtime/?hl=en), אשר יגרום לכך ש-Google Maps ואפליקציות אחרות יוכלו להראות מידע מציאות יותר על זמן הגעת האוטובוסים.

#### מי פיתח את האפליקציה ומה הקשר שלו לעניין?

אני המפתח המקורי של האפליקציה - שמי אוהד לוצקי. התחלתי לעבוד על תוכנות שמביאות מידע מאתר משרד התחבורה בזמן שהייתי סטודנט בטכניון שנוסע הרבה באוטובוסים, בערך ב-2007. ב-2010 המרתי את התוכנה לאפליקציית אנדרואיד כשהייתי בצבא ונסעתי הרבה באוטובוסים; כמה חברים התעניינו, והעליתי את התוכנה ל-Play Store. חבר טוב מהלימודים, חגי, שלח מספר שיפורים ואף [הוסיף מנגנון עדכוני-זמן-אמת](https://github.com/lutzky/TransportDroidIL/pull/15), אשר היה תלוי בחסדי האתרים של חברות אוטובוס ספציפיות שסיפקו, גם הן, את המידע בצורה לא-סטנדרטית.

בשלב כלשהו עלו אפליקציות חלופיות לרשת, דוגמת Moovit - אך אף אחד מהן לא מצאה חן בעיניי. בפרט, ל-Moovit לקח זמן רב לעלות, בעוד שהאפליקציה שלי הייתה מיועדת למבט מהיר תוך כדי שהאוטובוס מתקרב לתחנה.

בשלב כלשהו (2012 לכל המאוחר) משרד התחבורה התחיל לפרסם מידע GTFS שאפשר לגוגל להציג מידע תחבורה ציבורית בישראל, ואני הפסקתי להשתמש באפליקציה שכתבתי. Google Maps מראה את התחנות על מפה, רשימת תחנות-ביניים ועוד. עם זאת, מאחר ולאפליקציה עוד היה מספר לא-קטן של משתמשים (קצת יותר מ-55,000 בשיא), המשכתי לתקן בעיות  קטנות כשהן צצו וכשהיה לי זמן.

כיום אני עובד בגוגל בעצמי - לא בצוות של Google Maps, אלא בצוות Search. אני בהחלט חושב שגוגל מספקים מענה טוב יותר לתחבורה ציבורית מאשר TransportDroidIL :)
